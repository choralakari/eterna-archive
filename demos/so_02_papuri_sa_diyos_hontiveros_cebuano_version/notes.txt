Translator unknown; sung in Getafe, Bohol

---
Himaya sa Dios, himaya sa Dios,
himaya sa Dios sa kahitas-an.
Himaya sa Dios, himaya sa Dios,
himaya sa Dios sa kahitas-an.

Ug kadait dinhi sa yuta,
Ug kadait dinhi sa yuta
sa mga tawong may maayong kabubut-on.
Nagadayeg kami Kanimo,
nagpasidungog Kanimo,
nagasimba Kanimo,
nagahimaya Kanimo,
nagapasalamat Kanimo
tungod sa Imong dakong himaya.

Ginoong Dios, langitnong Hari,
Dios Amahan nga makagagahum sa tanan.
Ginoong Jesukristo, bugtong nga Anak.
Ginoong Dios, Kordero sa Dios,
Anak sa Amahan.
Himaya sa Dios, himaya sa Dios,
himaya sa Dios sa kahitas-an.

Ikaw nga nagawagtang sa mga kasal-anan sa kalibutan,
maluoy Ka, maluoy Ka Kanamo.
Ikaw nga nagawagtang sa mga kasal-anan sa kalibutan,
dawata ang among pag-ampo, dawata ang among pag-ampo.
Ikaw nga nagalingkod sa tuo sa Amahan,
maluoy Ka, maluoy Ka Kanamo.

Himaya sa Dios, himaya sa Dios,
himaya sa Dios sa kahitas-an.

Kay Ikaw lamang ang Santos,
Ikaw lamang ang labing halangdon,
Ikaw lamang, O Hesukristo, ang Ginoo,
Kauban sa Espiritu Santo, diha sa himaya sa Dios Amahan. Amen.
Sa Dios Amahan. Amen.

Himaya sa Dios, himaya sa Dios,
himaya sa Dios sa kahitas-an.
